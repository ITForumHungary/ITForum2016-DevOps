# IT Fórum 2016 - DevOps szekció

Itt találhatod a szekció előadásaihoz kapcsolódó prezentációkat, minta kódokat és kódrészleteket.

## Keynote

[Demo script](Keynote_Demo.md)

## Előadások

### DevOps eszközök alapja: kódból infrastruktúrát

A számítási felhővel megérkezett az önkiszolgáló IT forradalma, és a DevOps egyre forróbb témává válik. Felhőtől, konténerektől és automatizációtól hangos a világ.
A komplex problémák komplex környezeteket kívánnak. A DevOps eszközök, módszertanok és gyakorlatok segítségével, az infrastruktúra kódként történő leírásával megismételhetővé,
verziókezeltté és automatizálhatóvá válik az informatikai környezetek létrehozása. Ebben az előadásban megismerhetitek, hogyan hozhattok létre akár komplex topológiákat
az Azure erőforrássablonok és keresztplatformos parancssori eszközök segítségével, hogyan automatizálhatjátok Linux és Windows virtuális gépek konfiguráció-menedzsmentjét. 

### Dobozba zárva minden egyforma - Bevezetés a konténerek világába

Bizton állíthatjuk, hogy az alkalmazások "konténerizációja" hasonló hatással lesz az alkalmazásfejlesztésre, mint amilyen hatást gyakorolt a felhő az informatikára.
A konténerek úgy lettek megtervezve, hogy bármin képesek legyenek futni, legyen szó fizikai szerverről, virtualizált környezetről vagy felhőről. Az előnyök vitathatatlanok,
legyen szó a számítási kapacitás jobb kihasználásáról vagy a fejlesztés-kihelyezés-üzemeltetés során egyaránt használható, közös eszközről. 

### Operációs rendszer felhőre - Az Apache Mesos alapú DC/OS alapjai

Mikroszolgáltatás-architektúrák, konténerek és big data. Hogyan lehetünk úrrá elosztott környezetekben a kihelyezés, üzemeltetés és felügyelet nem várt komplexitásán?
Erre keressük a választ az Apache Mesos alapú DC/OS, a világ első nyílt forráskódú platformjának bemutatásával. Az előadás során helikopternézetről tekintve bemutatjuk 
a platform alapjait, és megismerhetitek az Azure Container Service szolgáltatást is.

### Minden napra tíz release - A kódépítés, tesztelés és kihelyezés egységes folyamata

Az agilis csapatok agilis folyamatokat igényelnek, ám ez a munkadarab- és forráskódkezeléssel gyakran be is fejeződik. Egy forgalmas weboldal vagy felhőszolgáltatás gyors
reakcióképességet igényel. Egy sikeres DevOps-környezet legfontosabb jellemzője a gyors kihelyezési ciklus, amely a csapat és eszközei hatékonyságának egyik legjobb mérőfoka.
Az előadás során megismerhetitek a folyamatos kihelyezést általában, illetve ennek megvalósítását a Visual Studio Team Services mellett számos publikusan hozzáférhető
szolgáltatással is.

## Hasznos anyagok a témában

- [DevOps: Where do I start ? Cheat Sheet](https://blogs.technet.microsoft.com/juliens/2016/02/14/devops-where-do-i-start-cheat-sheet/)

